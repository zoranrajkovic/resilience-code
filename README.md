# resilience-code
Open-source code of spiritual resilience. A dictionary for navigating the digital fog.

> **OVO JE OTVORENI KÔD USPRAVNOSTI.**
> Preuzmi ga. Prevedi ga. Prilagodi ga. 
> Licenca: Creative Commons Attribution-ShareAlike 4.0 International.

# RJEČNIK USPRAVNOSTI
 ## I. TEMELJNI POJMOVI
 **YANGANSTVO:** Karakteristika onoga koji, unatoč najtežim lancima, odbija status žrtve. Vještina pretvaranja vlastite intime u neosvojivu utvrdu slobode. To je snaga koja prisiljava moćne sustave da s tobom pregovaraju kao s jednakim.

**SOPILOST**: Osobina onoga koji, poput zvuka sopila, ostaje prodoran i autentičan bez obzira na stranu okolinu. Unutrašnja jeka zavičaja koju nosiš sa sobom; zadržavanje "oštrog" tona koji u disonanci sa svijetom stvara višu harmoniju.

**DIGITALNA KLESARIJA**: Vještina kojom se IT inženjering pretvara u alat za očuvanje slobode. Klesanje vlastite autonomije u nultama i jedinicama; građenje sustava koji su utvrde, ali ostavljaju prostor za ljudsko i neizvjesno (NULL).

**POZNAVANJE UDALJENOSTI**: Unutrašnja spoznaja da se put do drugoga ne mjeri metrima, nego hrabrošću da se izađe iz vlastite izolacije i traume.

**PLES U OKLOPU**: Sposobnost zadržavanja duhovne lakoće i radosti unutar sustava dizajniranog za krizu. Korištenje oklopa kao zaštite, a ne dopuštanje da te on skameni.

**TERNARNA BUDNOST**: Odbijanje binarnog svijeta "ili-ili" (naši-vaši). Prihvaćanje trećeg stanja u kojem su sve mogućnosti otvorene dok se ne donese vlastiti, suvereni sud.

## II. STRATEGIJA I GEOPOLITIKA (Modo Croatico i Vertikala)
**MODO CROATICO** (Hrvatski način): Vještina opstanka u kojoj se nedostatak resursa nadoknađuje kreativnošću i lukavošću. Pobjeda sirove inteligencije nad tromim sustavima.

**BEREZINSKA SMIRAJNOST**: Unutrašnji mir usred potpunog kaosa i opće propasti. Odbijanje sudjelovanja u kolektivnoj panici; mirno "pečenje krumpira" dok se carstva raspadaju.

**KRAVATNOST**: Transformacija surove ratničke snage u vrhunsku eleganciju. Trenutak kad tvoj identitet prestaje biti povod za strah i postaje svjetska mjera stila i dostojanstva.

**EUROPSKA VERTIKALA**: Kulturni pol utemeljen na kršćanstvu i suverenosti naroda. Otpor pretvaranju Europe u bezličnu masu ili koloniju; snaga koja proizlazi iz različitosti uspravnih naroda.

**SHAMBHALA GRANIČAR**: Spoj drevne mudrosti o suosjećanju i praktičnog preživljavanja na vjetrometini. Onaj koji se pojavljuje na pravom mjestu da bi nevidljivo demontirao sustave uništenja iznutra.

## III. DRUŠTVENA DIJAGNOSTIKA I ORUŽJA DIVERZIJE
**OSMIJEH** (Ilegalno oružje diverzije): Čin otpora kojim se odbija priznavanje autoriteta sustava nad vlastitim unutrašnjim stanjem, posebno tamo gdje su pravila postavljena protiv pojedinca ("gdje se smijati ne smije").

**ARŠINARENJE**: Politička i medijska manipulacija kojom se isti postupci mjere različitim mjerilima ovisno o ideologiji. Biti uspravan znači odbiti sudjelovati u tom bludu.

**ARHEOLOGIJA ŠUTNJE**: Dešifriranje neizgovorenih poruka predaka kroz digitalnu maglu. Procesuiranje bakine šutnje dok ne postane kôd za budućnost.

**BRISALSTVO**: Sustavno potiskivanje ili brisanje identitetskih odrednica.

**MUTAVOST** (Hrvatska): Specifična nemogućnost artikulacije vlastitih interesa u ključnim povijesnim trenucima.

**TESTRANJE i ČEŠNJARENJE**: Oblici društvenog pritiska i sitnih podmetanja kojima se iskušava tuđa uspravnost.

## IV. VRHUNSKA DISCIPLINA DUHA
**TAMBURANJE DUHA**: Sposobnost stvaranja orkestralne sile iz jednostavnih materijala kroz uporno klesanje; spoj vrhunske discipline i neukrotivog duha.

**SREBRNA ŽICA OTPORA**: Oštri ton koji dokazuje jednakost tamo gdje nas se ne očekuje i ne dopušta da budemo mjereni kao manje vrijedni.

**RAVNIČARSKI OKOMIT**: Stanje u kojem, unatoč polazištu iz male ili ravne sredine, ambicija i doseg idu vertikalno prema gore, do najviših dvorova svijeta.

**ČIPKARSTVO DUHA / ARHITEKTURA ČIPKE**: Vještina investiranja vremena u unutrašnju disciplinu i njezino prenošenje u vanjski prostor.

## TEMELJNI STIH I TON:

**"Tutnji pomutnja u mojoj slutnji, da sam napravio korak više nego što sam trebao, i ušao kroz vrata gdje se smijati ne smije."**

## O Implementaciji
Ovaj repozitorij je temelj za operaciju "Kod Uspravnosti". Strategija je opisan [ovdje] – korištenje *Modo Croatico* taktike za kulturnu diverziju.
